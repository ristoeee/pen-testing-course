# h6 Maalisuoralla

## x) Tiivistelmä
### Deviant Ollam - Run Your Proxmark... From Your Phone - https://www.youtube.com/watch?v=IEIyexHyrIk&ab_channel=DeviantOllam

Valitsin tiivistelmään sokkona videon YouTubesta. Aiheesta on tulossa lisää videoita, mutta tässä Deviant käy pikaisesti läpi Proxmark työkalun käyttöä, puhelimella. Video on itseasiassa juuri julkaistu 12.5.2025.
* Proxmark RFID-työkalu, joka yleensä on kytketty läppäriin. Deviant halusi kokeilla Proxmarkin käyttöä mahdollisimman huomaamattomasti. Normaalisti käytetään Flipper Zero työkalua.
* Deviant muokannut Proxmarkia, jotta sai sen yhdistettyä Bluetoothilla TCP-bridgen kautta puhelimeen, Proxmark+Blueshark muokattuna
* Demonstroi videolla kuinka esimerkiksi pystyi kloonaamaan hotellihuoneen avainkortin Proxmarkin ja puhelimen avulla.

## a) Lippuvalmistelu

### amd64

* Lenovo X1 Carbon
* RAM: 32 GB
* CPU: Intel Core i5-1345U (12 core)
* Tallennustila: 1000 GB
* OS: Windows 11 Pro
* VirtualBox 7.1.6 (Kali Linux)

### netti
* netin jako puhelimesta tarpeen mukaan

### Too many secrets
* tarkoitus tehdä lipunryöstö Kali virtuaalikoneella
 
### työkalut
* oletuksena aion käyttää kurssilla läpikäytyjä työkaluja, jotka siis löytyvät jo Kalista

### Muistiinpanot
* erillisiä muistiinpanoja ei ole, tarpeen mukaan käytän omia raporttejani aikaisemmista tehtävistä.

### Paikallinen tekoäly
* en jaksa alkaa virittelemään Kalikoneelle paikallista tekoälyä, eli sitä ei ole käytössä.

## Oma korkki

Valitsin tähän täysin kurssin ulkopuolisen korkkauksen, koska on tullut jonkin verran kikkailtua Android-puhelimien kanssa (lähinnä OnePlus-merkkisten). 

Huomiona tähän väliin, että en suosittele seuraavia toimenpiteitä kenenkään suoritettavaksi ilman ymmärrystä sen tuomista riskeistä. 

### OnePlus puhelimen käyttöjärjestelmän vaihtaminen

Eli tavoitteena on saada puhelimeen asennettua niin kutsuttu custom-rom, eli muokattu käyttöjärjestelmä, joka peruskäytössä on estetty. Syitä, miksi joku näin haluaa toimia oman puhelimen kohdalla, voi olla monia. Itsellä isoin syy on vanhan, täysin toimivan puhelimen käyttö, jonka virallinen tuki on jo päättynyt vuosia sitten, mutta ns. custom-ROMmien kautta saa viralliset adnroid-tietoturvapäivitykset. Esimerkkinä tämän oman puhelimen kohdalla viimeisin valmistajan virallinen versio on Android12 ja itse käytän nyt Android15 versiota. Tällä on toki nykyään myös paljon miinuspuolia, koska lähtökohtaisesti laitteen käyttöjärjestelmää ei tulisi muokata, sovellusvalmistajat katsovat nämä usein tietoturva ongelmiksi ja kehittävät jatkuvasti tapoja havaita, onko laitteen käyttöjärjestelmää muokattu. Usein tämä johtaa sovelluksien toimimattomuuteen. Näihinkin on kehitetty kiertoteitä, joilla sovelluksia on saatu toimimaan, mutta tässä raportissa en lähde sen tarkemmin selvittämään näitä. Itse operaation olen tehnyt jo 2-3 vuotta takaperin, joten kaikista vaiheista ei ole kuvakaappauksia.

Luonnollisesti tälle on myös rikollisessa mielessä käyttöä, koska se mahdollistaa mm. puhelimen käyttöjärjestelmän ja kernelin muokkauksen, joka mahdollistaa kaikennäköistä kivaa myös rikollisessa mielessä. 

Esivalmistelut:
Hommassa tarvitaan tietokonetta ja siihen myös tarvitaan työkaluja. Itse olen käyttänyt platform-tools nimistä pakettia ja android-ajurit tietokoneelle, jotta puhelin tunnistuu oikein USB-piuhalla kytkettynä. Huomiona myös, että tässä raportissa kuvatut stepit eivät todennäköisesti toimi muissa malleissa ja tai merkeissä. Stepit ovat lähtökohtaisesti aina mallikohtaisia. Omalla kohdalla latasin myös valmiiksi koneelle tuon custom-rommin (LineageOS https://download.lineageos.org/devices), LineageOS Recoveryn (boot.img) sekä Google-sovelluksien paketin (GAPPS). Näissä tulee aina huomioida, että ne ovat varmasti mallikohtaiset.


Homma lähtee liikkeelle siitä, että laitteen bootloader on saatava auki. 
1. Puhelimen asetuksista on käytävä laittamassa kehittäjäasetukset päälle. OnePlussan kohdalla (ja monen muun merkin myös) se onnistuu menemällä Asetukset->tietoja puhelimesta valikkoon. "Ohjelmistoversio" kohtaa useita kertoja peräkkäin (olikohan 7 kertaa) täppäämällä saa kehittäjäasetukset käyttöön.
2. Kehittäjä asetuksista etsitään "OEM-lukitus" tai OEM-unlock" tai jokin vastaava, riippuen puhelimesta ja laitetaan se päälle. Samoin samasta valikosta etsitän "USB-debugging"/"USB-vianetsintä" ja laitetaan se päälle.
3. Tämän jälkeen kytketään puhelimen USB-piuhalla tietokoneeseen ja avataan powershell platform-tools kansiossa. Seuraava testi osoittaa, onko koneelle asennetut ajurit oikeat sekä toimiiko työkalu halutulla tavalla. Eli PowerShellissä annetaan komento `adb devices` ja jos kaikki toimii kuten pitää, niin tuloksena pitäisi tulla seuraavaa: 

![image](https://github.com/user-attachments/assets/d80c30a8-f524-402f-abad-95be9e11005d)

4. Tämän jälkeen puhelin käynnistetään fastboot-valikkoon. Tämä onnistuu usein mallikohtaisesti eri painikeyhdistelmiä painamalla, mutta itse käytän PowerShellin komentoa `adb reboot fastboot` jolloin puhelin käynnistyy uudelleen suoraan fastboot-valikkoon
5. Fastboot-valikossa on myös hyvä tarkistaa, että puhelin tunnistuu oikein tietokoneella, ja tämä tapahtuu komennolla `fastboot devices`

![image](https://github.com/user-attachments/assets/92f99918-9deb-42bf-869d-0ac891f5fb55)

6. Tämän jälkeen avataan bootloader (HUOM. Tyhjentää puhelimen kokonaan samalla) komennolla `fastboot oem unlock` ja toivottu tulos on:

![image](https://github.com/user-attachments/assets/8b138bae-bc18-4fa6-bb30-bc628a389d73)

7. Yleensä puhelin käynnistyy tämän jälkeen uudelleen ja alkaa perus Androidin tervetuloa-valikko. Sen voi näppäillä läpi ja lopuksi käynnistää puhelimen uudelleen fastboot-valikkoon. Seuraavaksi asensin LineageOS Recoverin, joka tapahtuu flashaamalla boot.img komennolla `fastboot flash boot boot.img` ja tämän jälkeen käynnistetään puhelin uudelleen komennolla `fastboot reboot` joka käynnistää puhelimen uudelleen normaalisti.
8. Seuraavaksi asennetaan kustomoitu käyttöjärjestelmä. Käynnistetään laite Recovery moodissa, ja tämän saa suoritettua komennolla `adb reboot recovery` tai vaihtoehtoisesti laitekohtiasilla painikeyhdistelmillä. Käyttöjärjestelmää vaihtaessa on suositeltavaa nollata laite, joten valitaan "Factory reset->Format data/factory reset"
9. Seuraavaksi käydään laittamassa tiedoston siirto päälle "Advanced->Enable ADB" ja flashataan koneelta käyttöjärjestelmän zip-tiedosto sekä GAPPS komennoilla `adb sideload LineageOS.zip` ja `adb sideload GAPPS.zip` On tärkeää, että recoverysta ei poistu käyttöjärjestelmän ja GAPPSin asennuksen välissä, koska jos näin tekee, niin Googlen sovellukset eivät toimi.
10. Tämän jälkeen laitteen voi käynnistää uudelleen normaalisti ja ottaa käyttöön kuin uuden laitteen.

Ja vielä alla tiedot oman laitteeni versioista

![image](https://github.com/user-attachments/assets/0a370a96-38f4-415e-bc85-cc964916e035)

Ja kyseessä tosiaan on 2019 vuonna ostettu puhelin, johon ei ole virallisesti saanut Android12 uudempaa versiota. 

Jos aihe kiinnostaa, niin suosittelen tutustumaan XDAForums-sivustoon ja sieltä etsimään oman laitteen. https://xdaforums.com/all-forums-by-manufacturer

## Lähteet


* Karvinen, Tero. Tunkeutumistestaus, 2025. https://terokarvinen.com/tunkeutumistestaus
* Deviant Ollam. Run Your Proxmark... From Your Phone, 12.5.2025. https://www.youtube.com/watch?v=IEIyexHyrIk&ab_channel=DeviantOllam
* LineageOS. https://download.lineageos.org/devices
* XDAForums. [ROM][OFFICIAL][15] LineageOS 22 for OnePlus 7T Pro (hotdog), 2024. https://xdaforums.com/t/rom-official-15-lineageos-22-for-oneplus-7t-pro-hotdog.4701297/
* XDAForums. All forums by manufacturer. https://xdaforums.com/all-forums-by-manufacturer
